Wykres przedstawia historię pozycji reprezentacji Polski w piłkę nożną w rankingu FIFA. Dane zawierają cały okres w którym były prowadzone notowania rankingu, czyli lata 1993-2016. Czarna linia obrazuje zmianę pozycji w rankingu w tym okresie. Ponadto na wykres naniesione zostały punkty reprezentujące wszystkie mecze kadry rozegrane w tych latach. Kropki są umieszczone zgodnie z datą odbycia się meczu, a kolor i wielkość kropek reprezentują odpowiednio wynik i ważność meczu. Czerwona kropka oznacza mecz przegrany, zielona wygrany a żółta remis. Największe punkty oznaczają mecz mistrzostw Świata lub Europy, mniejsze to eliminacje do mistrzostw a najmniejsze to mecze towarzyskie. Wizualizacja jest interaktywna, i po najechaniu myszką na mecz pokazują się najważniejsze informacje - między innymi miejsce, wynik oraz typ meczu. Ostatnim elementem wykresu jest kolor tła reprezentujący selekcjonera kadry w danym okresie. Za pomocą myszki i kontrolek po prawej stronie możemy dowolnie przybliżać, oddalać i przesuwać wykres.

Wykres pozwala nam na znalezienie "złotych okresów" w polskiej piłce. Widzimy, że w przeszłości wysokie pozycje nasza reprezentacja zajmowała pod wodzą Pawła Janasa i Leo Beenhakkera - wtedy kilkukrotnie znaleźliśmy się w pierwsze dwudziestce. Oczywiscie najwyższą pozycję w historii mamy obecnie, z selekcjonerem Adamem Nawałką - zajmujemy 15 miejsce w rankingu. Widać również jak duży sukces odniósł obecny trener - w ciągu 3 lat awansowaliśmy z miejsca 78 (najniższego w historii) na piętnaste.

Odchodząc od tematu sukcesów reprezentacji, wykres bardzo dobrze pokazuje politykę PZPN w kwestii zatrudniania selekcjonerów reprezentacji. Wielu z nich było zwalnianych po pierwszej porażce w większym cyklu imprez: Rozpoczynając od Jerzego Engela, który został zmieniony po MŚ 2002, przez Pawła Janasa, aż po Franciszka Smudę, który zakonczył karierę po ME 2012. Wyjątkiem jest tu Leo Beenhakker, który pozostał trenerem pomimo porażki w ME 2008, ale już po nieudanych kwalifikacjach do MŚ 2010 nie dostał kolejnej szansy.
